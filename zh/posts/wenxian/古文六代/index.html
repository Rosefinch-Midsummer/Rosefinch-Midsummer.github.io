<!doctype html><html lang=zh dir=auto><head><meta charset=utf-8><meta http-equiv=X-UA-Compatible content="IE=edge"><meta name=viewport content="width=device-width,initial-scale=1,shrink-to-fit=no"><meta name=robots content="index, follow"><title>古文——六代 | 天漢帝國復興錄</title><meta name=keywords content="六代"><meta name=description content="晋
江統
徙戎論
時關隴屢為氐羌所擾，孟觀西討，自擒氐帥齊萬年。統深惟四夷亂華，宜杜其萌，乃作徙戎論。其辭曰：〉
夫夷蠻戎狄，謂之四夷，九服之制，地在要荒。春秋之義，內諸夏而外夷狄。以其言語不通，贄幣不同，法俗詭異，種類乖殊；或居絕域之外，山河之表，崎嶇川谷阻險之地，與中國壤斷土隔，不相侵涉，賦役不及，正朔不加，故曰「天子有道，守在四夷」。禹平九土，而西戎即敘。其性氣貪婪，兇悍不仁，四夷之中，戎狄為甚。弱則畏服，強則侵叛。雖有賢聖之世，大德之君，咸未能以通化率導，而以恩德柔懷也。當其強也，以殷之高宗而憊於鬼方，有周文王而患昆夷、獫狁，高祖困於白登，孝文軍於霸上。及其弱也，周公來九譯之貢，中宗納單于之朝，以元成之微，而猶四夷賓服。此其已然之效也。"><meta name=author content="RM"><link rel=canonical href=https://rosefinch-midsummer.github.io/zh/posts/wenxian/%E5%8F%A4%E6%96%87%E5%85%AD%E4%BB%A3/><script async src=//busuanzi.ibruce.info/busuanzi/2.3/busuanzi.pure.mini.js></script><meta name=referrer content="no-referrer-when-downgrade"><link crossorigin=anonymous href=/assets/css/stylesheet.2211ca3164be7830024f6aad2b3a2e520843a64f8f048445c3401c1249aa051d.css integrity="sha256-IhHKMWS+eDACT2qtKzouUghDpk+PBIRFw0AcEkmqBR0=" rel="preload stylesheet" as=style><link rel=icon href=https://rosefinch-midsummer.github.io/img/favicon.ico><link rel=icon type=image/png sizes=16x16 href=https://rosefinch-midsummer.github.io/img/favicon-16x16.png><link rel=icon type=image/png sizes=32x32 href=https://rosefinch-midsummer.github.io/img/favicon-32x32.png><link rel=apple-touch-icon href=https://rosefinch-midsummer.github.io/img/apple-touch-icon.png><link rel=mask-icon href=https://rosefinch-midsummer.github.io/img/android-chrome-192x192.png><meta name=theme-color content="#2e2e33"><meta name=msapplication-TileColor content="#2e2e33"><link rel=alternate hreflang=zh href=https://rosefinch-midsummer.github.io/zh/posts/wenxian/%E5%8F%A4%E6%96%87%E5%85%AD%E4%BB%A3/><noscript><style>#theme-toggle,.top-link{display:none}</style><style>@media(prefers-color-scheme:dark){:root{--theme:rgb(29, 30, 32);--entry:rgb(46, 46, 51);--primary:rgb(218, 218, 219);--secondary:rgb(155, 156, 157);--tertiary:rgb(65, 66, 68);--content:rgb(196, 196, 197);--code-block-bg:rgb(46, 46, 51);--code-bg:rgb(55, 56, 62);--border:rgb(51, 51, 51)}.list{background:var(--theme)}.list:not(.dark)::-webkit-scrollbar-track{background:0 0}.list:not(.dark)::-webkit-scrollbar-thumb{border-color:var(--theme)}}</style></noscript><meta property="og:url" content="https://rosefinch-midsummer.github.io/zh/posts/wenxian/%E5%8F%A4%E6%96%87%E5%85%AD%E4%BB%A3/"><meta property="og:site_name" content="天漢帝國復興錄"><meta property="og:title" content="古文——六代"><meta property="og:description" content="晋 江統 徙戎論 時關隴屢為氐羌所擾，孟觀西討，自擒氐帥齊萬年。統深惟四夷亂華，宜杜其萌，乃作徙戎論。其辭曰：〉
夫夷蠻戎狄，謂之四夷，九服之制，地在要荒。春秋之義，內諸夏而外夷狄。以其言語不通，贄幣不同，法俗詭異，種類乖殊；或居絕域之外，山河之表，崎嶇川谷阻險之地，與中國壤斷土隔，不相侵涉，賦役不及，正朔不加，故曰「天子有道，守在四夷」。禹平九土，而西戎即敘。其性氣貪婪，兇悍不仁，四夷之中，戎狄為甚。弱則畏服，強則侵叛。雖有賢聖之世，大德之君，咸未能以通化率導，而以恩德柔懷也。當其強也，以殷之高宗而憊於鬼方，有周文王而患昆夷、獫狁，高祖困於白登，孝文軍於霸上。及其弱也，周公來九譯之貢，中宗納單于之朝，以元成之微，而猶四夷賓服。此其已然之效也。"><meta property="og:locale" content="zh"><meta property="og:type" content="article"><meta property="article:section" content="posts"><meta property="article:published_time" content="2023-05-02T18:34:26+08:00"><meta property="article:modified_time" content="2025-09-22T21:54:22+08:00"><meta property="article:tag" content="六代"><meta name=twitter:card content="summary"><meta name=twitter:title content="古文——六代"><meta name=twitter:description content="晋
江統
徙戎論
時關隴屢為氐羌所擾，孟觀西討，自擒氐帥齊萬年。統深惟四夷亂華，宜杜其萌，乃作徙戎論。其辭曰：〉
夫夷蠻戎狄，謂之四夷，九服之制，地在要荒。春秋之義，內諸夏而外夷狄。以其言語不通，贄幣不同，法俗詭異，種類乖殊；或居絕域之外，山河之表，崎嶇川谷阻險之地，與中國壤斷土隔，不相侵涉，賦役不及，正朔不加，故曰「天子有道，守在四夷」。禹平九土，而西戎即敘。其性氣貪婪，兇悍不仁，四夷之中，戎狄為甚。弱則畏服，強則侵叛。雖有賢聖之世，大德之君，咸未能以通化率導，而以恩德柔懷也。當其強也，以殷之高宗而憊於鬼方，有周文王而患昆夷、獫狁，高祖困於白登，孝文軍於霸上。及其弱也，周公來九譯之貢，中宗納單于之朝，以元成之微，而猶四夷賓服。此其已然之效也。"><script type=application/ld+json>{"@context":"https://schema.org","@type":"BreadcrumbList","itemListElement":[{"@type":"ListItem","position":1,"name":"📚文章","item":"https://rosefinch-midsummer.github.io/zh/posts/"},{"@type":"ListItem","position":2,"name":"📚文獻","item":"https://rosefinch-midsummer.github.io/zh/posts/wenxian/"},{"@type":"ListItem","position":3,"name":"古文——六代","item":"https://rosefinch-midsummer.github.io/zh/posts/wenxian/%E5%8F%A4%E6%96%87%E5%85%AD%E4%BB%A3/"}]}</script><script type=application/ld+json>{"@context":"https://schema.org","@type":"BlogPosting","headline":"古文——六代","name":"古文——六代","description":"晋 江統 徙戎論 時關隴屢為氐羌所擾，孟觀西討，自擒氐帥齊萬年。統深惟四夷亂華，宜杜其萌，乃作徙戎論。其辭曰：〉\n夫夷蠻戎狄，謂之四夷，九服之制，地在要荒。春秋之義，內諸夏而外夷狄。以其言語不通，贄幣不同，法俗詭異，種類乖殊；或居絕域之外，山河之表，崎嶇川谷阻險之地，與中國壤斷土隔，不相侵涉，賦役不及，正朔不加，故曰「天子有道，守在四夷」。禹平九土，而西戎即敘。其性氣貪婪，兇悍不仁，四夷之中，戎狄為甚。弱則畏服，強則侵叛。雖有賢聖之世，大德之君，咸未能以通化率導，而以恩德柔懷也。當其強也，以殷之高宗而憊於鬼方，有周文王而患昆夷、獫狁，高祖困於白登，孝文軍於霸上。及其弱也，周公來九譯之貢，中宗納單于之朝，以元成之微，而猶四夷賓服。此其已然之效也。\n","keywords":["六代"],"articleBody":"晋 江統 徙戎論 時關隴屢為氐羌所擾，孟觀西討，自擒氐帥齊萬年。統深惟四夷亂華，宜杜其萌，乃作徙戎論。其辭曰：〉\n夫夷蠻戎狄，謂之四夷，九服之制，地在要荒。春秋之義，內諸夏而外夷狄。以其言語不通，贄幣不同，法俗詭異，種類乖殊；或居絕域之外，山河之表，崎嶇川谷阻險之地，與中國壤斷土隔，不相侵涉，賦役不及，正朔不加，故曰「天子有道，守在四夷」。禹平九土，而西戎即敘。其性氣貪婪，兇悍不仁，四夷之中，戎狄為甚。弱則畏服，強則侵叛。雖有賢聖之世，大德之君，咸未能以通化率導，而以恩德柔懷也。當其強也，以殷之高宗而憊於鬼方，有周文王而患昆夷、獫狁，高祖困於白登，孝文軍於霸上。及其弱也，周公來九譯之貢，中宗納單于之朝，以元成之微，而猶四夷賓服。此其已然之效也。\n故匈奴求守邊塞，而侯應陳其不可；單于屈膝未央，望之議以不臣。是以有道之君牧夷狄也，惟以待之有備，禦之有常，雖稽顙執贄，而邊城不弛固守；為寇賊強暴，而兵甲不加遠征，期令境內獲安，疆埸不侵而已。\n及至周室失統，諸侯專征，以大兼小，轉相殘滅，封疆不固，而利害異心。戎狄乘間，得入中國。或招誘安撫，以為己用。故申繒之禍，顛覆宗周；襄公要秦，遽興姜戎。當春秋時，義渠、大荔居秦晉之域，陸渾、陰戎處伊洛之間，鄋瞞之屬害及濟東，侵入齊宋，陵虐邢衛，南夷與北狄交侵中國，不絕若線。齊桓攘之，存亡繼絕，北伐山戎，以開燕路。故仲尼稱管仲之力，嘉左衽之功。\n逮至春秋之末，戰國方盛，楚吞蠻氏，晉翦陸渾，趙武胡服，開榆中之地，秦雄咸陽，滅義渠之等。始皇之並天下也，南兼百越，北走匈奴，五嶺長城，戎卒億計。雖師役煩殷，寇賊橫暴，然一世之功，戎虜奔卻，當時中國，無復四夷也。\n漢興而都長安，關中之郡號曰三輔，禹貢雍州，宗周豐、鎬之舊也。及至王莽之敗，赤眉因之，西都荒毀，百姓流亡。建武中，以馬援領隴西太守，討叛羌，徙其餘種於關中，居馮翊、河東空地，而與華人雜處。數歲之後，族類蕃息，既恃其肥強，且苦漢人侵之。永初之元，騎都尉王弘使西域，發調羌氐，以為行衛。於是群羌奔駭，互相扇動，二州之戎，一時俱發，覆沒將守，屠破城邑。鄧騭之徵，棄甲委兵，輿屍喪師，前後相繼，諸戎遂熾，至於南入蜀漢，東掠趙魏，唐突軹關，侵及河內。及遣北軍中候朱寵將五營士於孟津距羌，十年之中，夷夏俱斃，任尚、馬賢僅乃克之。此所以為害深重累年不定者，雖由禦者之無方，將非其才，亦豈不以寇發心腹，害起肘腋，疢篤難療，瘡大遲愈之故哉！\n自此之後，餘燼不盡，小有際會，輒復侵叛。馬賢忸，終於覆敗；段熲臨衝，自西徂東。雍州之戎，常為國患，中世之寇，惟此為大。漢末之亂，關中殘滅。魏興之初，與蜀分隔，疆埸之戎，一彼一此。魏武皇帝令將軍夏侯妙才討叛氐阿貴、千萬等，後因拔棄漢中，遂徙武都之種於秦川，欲以弱寇強國，扞禦蜀虜。此蓋權宜之計，一時之勢，非所以為萬世之利也。今者當之，已受其弊矣。\n夫關中土沃物豐，厥田上上，加以涇渭之流溉其舄鹵，鄭國、白渠灌浸相通，黍稷之饒，畝號一鍾，百姓謠詠其殷實，帝王之都每以為居，未聞戎狄宜在此土也。非我族類，其心必異，戎狄志態，不與華同。而因其衰弊，遷之畿服，士庶翫習，侮其輕弱，使其怨恨之氣毒於骨髓。至於蕃育眾盛，則坐生其心。以貪悍之性，挾憤怒之情，候隙乘便，輒為橫逆。而居封域之內，無障塞之隔，掩不備之人，收散野之積，故能為禍滋擾，暴害不測。此必然之勢，已驗之事也。\n當今之宜，宜及兵威方盛，眾事未罷，徙馮翊、北地、新平、安定界內諸羌，著先零、罕幵、析支之地；徙扶風、始平、京兆之氐，出還隴右，著陰平、武都之界。廩其道路之糧，令足自致，各附本種，反其舊土，使屬國、撫夷就安集之。戎晉不雜，並得其所，上合往古即敘之義，下為盛世永久之規。縱有猾夏之心，風塵之警，則絕遠中國，隔閡山河，雖為寇暴，所害不廣。是以充國、子明能以數萬之眾制群羌之命，有徵無戰，全軍獨克，雖有謀謨深計，廟勝遠圖，豈不以華夷異處，戎夏區別，要塞易守之故得成其功也哉！\n難者曰：方今關中之禍，暴兵二載，征戍之勞，老師十萬，水旱之害，荐饑累荒，疫癘之災，札瘥夭昏。凶逆既戮，悔惡初附，且款且畏，咸懷危懼，百姓愁苦，異人同慮，望寧息之有期，若枯旱之思雨露，誠宜鎮之以安豫。而子方欲作役起徒，興功造事，使疲悴之眾，徙自猜之寇，以無穀之人，遷乏食之虜，恐勢盡力屈，緒業不卒，羌戎離散，心不可一，前害未及弭，而後變復橫出矣。\n答曰：羌戎狡猾，擅相號署，攻城野戰，傷害牧守，連兵聚眾，載離寒暑矣。而今異類瓦解，同種土崩，老幼繫虜，丁壯降散，禽離獸迸，不能相一。子以此等為尚挾餘資，悔惡反善，懷我德惠而來柔附乎？將勢窮道盡，智力俱困，懼我兵誅以至於此乎？曰無有餘力，勢窮道盡故也。然則我能制其短長之命，而令其進退由己矣。夫樂其業者不易事，安其居者無遷志。方其自疑危懼，畏怖促遽，故可制以兵威，使之左右無違也。迨其死亡散流，離逷未鳩，與關中之人，戶皆為讎，故可遐遷遠處，令其心不懷土也。夫聖賢之謀事也，為之於未有，理之於未亂，道不著而平，德不顯而成。其次則能轉禍為福，因敗為功，值困必濟，遇否能通。今子遭弊事之終而不圖更制之始，愛易轍之勤而得覆車之軌，何哉？且關中之人百餘萬口，率其少多，戎狄居半，處之與遷，必須口實。若有窮乏糝粒不繼者，故當傾關中之穀以全其生生之計，必無擠於溝壑而不為侵掠之害也。今我遷之，傳食而至，附其種族，自使相贍，而秦地之人得其半穀，此為濟行者以廩糧，遺居者以積倉，寬關中之逼，去盜賊之原，除旦夕之損，建終年之益。若憚暫舉之小勞，而忘永逸之弘策；惜日月之煩苦，而遺累世之寇敵，非所謂能開物成務，創業垂統，崇基拓跡，謀及子孫者也。\n并州之胡，本實匈奴桀惡之寇也。漢宣之世，凍餒殘破，國內五裂，後合為二，呼韓邪遂衰弱孤危，不能自存，依阻塞下，委質柔服。建武中，南單于復來降附，遂令入塞，居於漠南，數世之後，亦輒叛戾，故何熙，梁慬戎車屢征。中平中，以黃巾賊起，發調其兵，部眾不從，而殺羌渠。由是於彌扶羅求助於漢，以討其賊。仍值世喪亂，遂乘釁而作，鹵掠趙魏，寇至河南。建安中，又使右賢王去卑誘質呼廚泉，聽其部落散居六郡。咸熙之際，以一部太強，分為三率。泰始之初，又增為四。於是劉猛內叛，連結外虜。近者郝散之變，發於穀遠。今五部之眾，戶至數萬，人口之盛，過於西戎。然其天性驍勇，弓馬便利，倍於氐羌。若有不虞風塵之慮，則并州之域，可為寒心。\n滎陽句驪本居遼東塞外，正始中，幽州刺史毋丘儉伐其叛者，徙其餘種。始徙之時，戶落百數，子孫孳息，今以千計，數世之後，必至殷熾。今百姓失職，猶或亡叛，犬馬肥充，則有噬齧，況於夷狄，能不為變！但顧其微弱勢力不陳耳。\n夫為邦者，患不在貧而在不均，憂不在寡而在不安。以四海之廣，士庶之富，豈須夷虜在內，然後取足哉！此等皆可申諭發遣，還其本域，慰彼羇旅懷土之思，釋我華夏纖介之憂。惠此中國，以綏四方，德施永世，於計為長。\n帝不能用。未及十年，而夷狄亂華，時服其深識。\n陶淵明 歸去來辭並序 余家貧，耕植不足以自給。幼穉盈室，缾無儲粟。生生所資，未見其術。親故多勸余為長吏，脫然有懷，求之靡途。會有四方之事，諸侯以惠愛為德；家叔以余貧苦，遂見用於小邑。於時風波未靜，心憚遠役。彭澤去家百里，公田之利，足以為酒，故便求之。及少日，眷然有歸歟之情。何則？質性自然，非矯厲所得；饑凍雖切，違己交病。嘗從人事，皆口腹自役。於是悵然慷慨，深愧平生之志。猶望一稔，當斂裳宵逝。尋程氏妹喪於武昌，情在駿奔，自免去職。仲秋至冬，在官八十餘日。因事順心，命篇曰《歸去來兮》。乙巳歲十一月也。\n歸去來兮，田園將蕪胡不歸？\n既自以心為形役，奚惆悵而獨悲？\n悟已往之不諫，知來者之可追。\n實迷途其未遠，覺今是而昨非。\n舟遙遙以輕颺，風飄飄而吹衣。\n問征夫以前路，恨晨光之熹微。\n乃瞻衡宇，載欣載奔。\n僮僕歡迎，稚子候門。\n三徑就荒，松菊猶存。\n攜幼入室，有酒盈罇。\n引壺觴以自酌，眄庭柯以怡顏。\n倚南窗以寄傲，審容膝之易安。\n園日涉以成趣，門雖設而常關。\n策扶老以流憩，時矯首而遐觀。\n雲無心以出岫，鳥倦飛而知還。\n景翳翳以將入，撫孤松而盤桓。\n歸去來兮，請息交以絕遊。\n世與我而相違，復駕言兮焉求？\n悅親戚之情話，樂琴書以消憂。\n農人告余以春及，將有事于西疇。\n或命巾車，或棹孤舟。\n既窈窕以尋壑，亦崎嶇而經丘。\n木欣欣以向榮，泉涓涓而始流。\n善萬物之得時，感吾生之行休。\n已矣乎！寓形宇內復幾時？\n曷不委心任去留？\n胡為乎遑遑欲何之？\n富貴非吾願，帝鄉不可期。\n懷良辰以孤往，或植杖而耘耔。\n登東皋以舒嘯，臨清流而賦詩。\n聊乘化以歸盡，樂乎天命復奚疑？\n","wordCount":"3470","inLanguage":"zh","datePublished":"2023-05-02T18:34:26+08:00","dateModified":"2025-09-22T21:54:22+08:00","author":{"@type":"Person","name":"RM"},"mainEntityOfPage":{"@type":"WebPage","@id":"https://rosefinch-midsummer.github.io/zh/posts/wenxian/%E5%8F%A4%E6%96%87%E5%85%AD%E4%BB%A3/"},"publisher":{"@type":"Organization","name":"天漢帝國復興錄","logo":{"@type":"ImageObject","url":"https://rosefinch-midsummer.github.io/img/favicon.ico"}}}</script></head><body id=top><script>localStorage.getItem("pref-theme")==="dark"?document.body.classList.add("dark"):localStorage.getItem("pref-theme")==="light"?document.body.classList.remove("dark"):window.matchMedia("(prefers-color-scheme: dark)").matches&&document.body.classList.add("dark")</script><header class=header><nav class=nav><div class=logo><a href=https://rosefinch-midsummer.github.io/zh/ accesskey=h title="天漢帝國復興錄 (Alt + H)">天漢帝國復興錄</a><div class=logo-switches><button id=theme-toggle accesskey=t title="(Alt + T)" aria-label="Toggle theme">
<svg id="moon" width="24" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M21 12.79A9 9 0 1111.21 3 7 7 0 0021 12.79z"/></svg>
<svg id="sun" width="24" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><circle cx="12" cy="12" r="5"/><line x1="12" y1="1" x2="12" y2="3"/><line x1="12" y1="21" x2="12" y2="23"/><line x1="4.22" y1="4.22" x2="5.64" y2="5.64"/><line x1="18.36" y1="18.36" x2="19.78" y2="19.78"/><line x1="1" y1="12" x2="3" y2="12"/><line x1="21" y1="12" x2="23" y2="12"/><line x1="4.22" y1="19.78" x2="5.64" y2="18.36"/><line x1="18.36" y1="5.64" x2="19.78" y2="4.22"/></svg></button></div></div><ul id=menu><li><a href=https://rosefinch-midsummer.github.io/zh/ title=🏠主頁><span>🏠主頁</span></a></li><li><a href=https://rosefinch-midsummer.github.io/zh/posts title=📚文章><span>📚文章</span></a></li><li><a href=https://rosefinch-midsummer.github.io/zh/search title="🔍搜索 (Alt + /)" accesskey=/><span>🔍搜索</span></a></li><li><a href=https://rosefinch-midsummer.github.io/zh/archives title=⏱時間軸><span>⏱時間軸</span></a></li><li><a href=https://rosefinch-midsummer.github.io/zh/categories title=🧩分類><span>🧩分類</span></a></li><li><a href=https://rosefinch-midsummer.github.io/zh/tags title=🔖標簽><span>🔖標簽</span></a></li><li><a href=https://rosefinch-midsummer.github.io/zh/about title=🙋🏻‍♂️關于><span>🙋🏻‍♂️關于</span></a></li></ul></nav></header><main class=main><article class=post-single><header class=post-header><div class=breadcrumbs><a href=https://rosefinch-midsummer.github.io/zh/>首頁</a>&nbsp;»&nbsp;<a href=https://rosefinch-midsummer.github.io/zh/posts/>📚文章</a>&nbsp;»&nbsp;<a href=https://rosefinch-midsummer.github.io/zh/posts/wenxian/>📚文獻</a></div><h1 class=post-title>古文——六代</h1><div class=post-meta>创建: 2023-05-02 |
更新: 2025-09-22 |
字数: 3470字 |
时长: 7分钟 |
RM</div><div class=meta-item>&nbsp·&nbsp
<span id=busuanzi_container_page_pv>本文阅读量<span id=busuanzi_value_page_pv></span>次</span></div></header><div class=toc><details open><summary accesskey=c title="(Alt + C)"><span class=details>目錄</span></summary><div class=inner><ul><li><a href=#%e6%99%8b aria-label=晋>晋</a><ul><li><a href=#%e6%b1%9f%e7%b5%b1 aria-label=江統>江統</a><ul><li><a href=#%e5%be%99%e6%88%8e%e8%ab%96 aria-label=徙戎論>徙戎論</a></li></ul></li><li><a href=#%e9%99%b6%e6%b7%b5%e6%98%8e aria-label=陶淵明>陶淵明</a><ul><li><a href=#%e6%ad%b8%e5%8e%bb%e4%be%86%e8%be%ad%e4%b8%a6%e5%ba%8f aria-label=歸去來辭並序>歸去來辭並序</a></li></ul></li></ul></li></ul></div></details></div><div class=post-content><h1 id=晋>晋<a hidden class=anchor aria-hidden=true href=#晋>#</a></h1><h2 id=江統>江統<a hidden class=anchor aria-hidden=true href=#江統>#</a></h2><h3 id=徙戎論>徙戎論<a hidden class=anchor aria-hidden=true href=#徙戎論>#</a></h3><p>時關隴屢為氐羌所擾，孟觀西討，自擒氐帥齊萬年。統深惟四夷亂華，宜杜其萌，乃作徙戎論。其辭曰：〉</p><p>夫夷蠻戎狄，謂之四夷，九服之制，地在要荒。春秋之義，內諸夏而外夷狄。以其言語不通，贄幣不同，法俗詭異，種類乖殊；或居絕域之外，山河之表，崎嶇川谷阻險之地，與中國壤斷土隔，不相侵涉，賦役不及，正朔不加，故曰「天子有道，守在四夷」。禹平九土，而西戎即敘。其性氣貪婪，兇悍不仁，四夷之中，戎狄為甚。弱則畏服，強則侵叛。雖有賢聖之世，大德之君，咸未能以通化率導，而以恩德柔懷也。當其強也，以殷之高宗而憊於鬼方，有周文王而患昆夷、獫狁，高祖困於白登，孝文軍於霸上。及其弱也，周公來九譯之貢，中宗納單于之朝，以元成之微，而猶四夷賓服。此其已然之效也。</p><p>故匈奴求守邊塞，而侯應陳其不可；單于屈膝未央，望之議以不臣。是以有道之君牧夷狄也，惟以待之有備，禦之有常，雖稽顙執贄，而邊城不弛固守；為寇賊強暴，而兵甲不加遠征，期令境內獲安，疆埸不侵而已。</p><p>及至周室失統，諸侯專征，以大兼小，轉相殘滅，封疆不固，而利害異心。戎狄乘間，得入中國。或招誘安撫，以為己用。故申繒之禍，顛覆宗周；襄公要秦，遽興姜戎。當春秋時，義渠、大荔居秦晉之域，陸渾、陰戎處伊洛之間，鄋瞞之屬害及濟東，侵入齊宋，陵虐邢衛，南夷與北狄交侵中國，不絕若線。齊桓攘之，存亡繼絕，北伐山戎，以開燕路。故仲尼稱管仲之力，嘉左衽之功。</p><p>逮至春秋之末，戰國方盛，楚吞蠻氏，晉翦陸渾，趙武胡服，開榆中之地，秦雄咸陽，滅義渠之等。始皇之並天下也，南兼百越，北走匈奴，五嶺長城，戎卒億計。雖師役煩殷，寇賊橫暴，然一世之功，戎虜奔卻，當時中國，無復四夷也。</p><p>漢興而都長安，關中之郡號曰三輔，禹貢雍州，宗周豐、鎬之舊也。及至王莽之敗，赤眉因之，西都荒毀，百姓流亡。建武中，以馬援領隴西太守，討叛羌，徙其餘種於關中，居馮翊、河東空地，而與華人雜處。數歲之後，族類蕃息，既恃其肥強，且苦漢人侵之。永初之元，騎都尉王弘使西域，發調羌氐，以為行衛。於是群羌奔駭，互相扇動，二州之戎，一時俱發，覆沒將守，屠破城邑。鄧騭之徵，棄甲委兵，輿屍喪師，前後相繼，諸戎遂熾，至於南入蜀漢，東掠趙魏，唐突軹關，侵及河內。及遣北軍中候朱寵將五營士於孟津距羌，十年之中，夷夏俱斃，任尚、馬賢僅乃克之。此所以為害深重累年不定者，雖由禦者之無方，將非其才，亦豈不以寇發心腹，害起肘腋，疢篤難療，瘡大遲愈之故哉！</p><p>自此之後，餘燼不盡，小有際會，輒復侵叛。馬賢忸，終於覆敗；段熲臨衝，自西徂東。雍州之戎，常為國患，中世之寇，惟此為大。漢末之亂，關中殘滅。魏興之初，與蜀分隔，疆埸之戎，一彼一此。魏武皇帝令將軍夏侯妙才討叛氐阿貴、千萬等，後因拔棄漢中，遂徙武都之種於秦川，欲以弱寇強國，扞禦蜀虜。此蓋權宜之計，一時之勢，非所以為萬世之利也。今者當之，已受其弊矣。</p><p>夫關中土沃物豐，厥田上上，加以涇渭之流溉其舄鹵，鄭國、白渠灌浸相通，黍稷之饒，畝號一鍾，百姓謠詠其殷實，帝王之都每以為居，未聞戎狄宜在此土也。非我族類，其心必異，戎狄志態，不與華同。而因其衰弊，遷之畿服，士庶翫習，侮其輕弱，使其怨恨之氣毒於骨髓。至於蕃育眾盛，則坐生其心。以貪悍之性，挾憤怒之情，候隙乘便，輒為橫逆。而居封域之內，無障塞之隔，掩不備之人，收散野之積，故能為禍滋擾，暴害不測。此必然之勢，已驗之事也。</p><p>當今之宜，宜及兵威方盛，眾事未罷，徙馮翊、北地、新平、安定界內諸羌，著先零、罕幵、析支之地；徙扶風、始平、京兆之氐，出還隴右，著陰平、武都之界。廩其道路之糧，令足自致，各附本種，反其舊土，使屬國、撫夷就安集之。戎晉不雜，並得其所，上合往古即敘之義，下為盛世永久之規。縱有猾夏之心，風塵之警，則絕遠中國，隔閡山河，雖為寇暴，所害不廣。是以充國、子明能以數萬之眾制群羌之命，有徵無戰，全軍獨克，雖有謀謨深計，廟勝遠圖，豈不以華夷異處，戎夏區別，要塞易守之故得成其功也哉！</p><p>難者曰：方今關中之禍，暴兵二載，征戍之勞，老師十萬，水旱之害，荐饑累荒，疫癘之災，札瘥夭昏。凶逆既戮，悔惡初附，且款且畏，咸懷危懼，百姓愁苦，異人同慮，望寧息之有期，若枯旱之思雨露，誠宜鎮之以安豫。而子方欲作役起徒，興功造事，使疲悴之眾，徙自猜之寇，以無穀之人，遷乏食之虜，恐勢盡力屈，緒業不卒，羌戎離散，心不可一，前害未及弭，而後變復橫出矣。</p><p>答曰：羌戎狡猾，擅相號署，攻城野戰，傷害牧守，連兵聚眾，載離寒暑矣。而今異類瓦解，同種土崩，老幼繫虜，丁壯降散，禽離獸迸，不能相一。子以此等為尚挾餘資，悔惡反善，懷我德惠而來柔附乎？將勢窮道盡，智力俱困，懼我兵誅以至於此乎？曰無有餘力，勢窮道盡故也。然則我能制其短長之命，而令其進退由己矣。夫樂其業者不易事，安其居者無遷志。方其自疑危懼，畏怖促遽，故可制以兵威，使之左右無違也。迨其死亡散流，離逷未鳩，與關中之人，戶皆為讎，故可遐遷遠處，令其心不懷土也。夫聖賢之謀事也，為之於未有，理之於未亂，道不著而平，德不顯而成。其次則能轉禍為福，因敗為功，值困必濟，遇否能通。今子遭弊事之終而不圖更制之始，愛易轍之勤而得覆車之軌，何哉？且關中之人百餘萬口，率其少多，戎狄居半，處之與遷，必須口實。若有窮乏糝粒不繼者，故當傾關中之穀以全其生生之計，必無擠於溝壑而不為侵掠之害也。今我遷之，傳食而至，附其種族，自使相贍，而秦地之人得其半穀，此為濟行者以廩糧，遺居者以積倉，寬關中之逼，去盜賊之原，除旦夕之損，建終年之益。若憚暫舉之小勞，而忘永逸之弘策；惜日月之煩苦，而遺累世之寇敵，非所謂能開物成務，創業垂統，崇基拓跡，謀及子孫者也。</p><p>并州之胡，本實匈奴桀惡之寇也。漢宣之世，凍餒殘破，國內五裂，後合為二，呼韓邪遂衰弱孤危，不能自存，依阻塞下，委質柔服。建武中，南單于復來降附，遂令入塞，居於漠南，數世之後，亦輒叛戾，故何熙，梁慬戎車屢征。中平中，以黃巾賊起，發調其兵，部眾不從，而殺羌渠。由是於彌扶羅求助於漢，以討其賊。仍值世喪亂，遂乘釁而作，鹵掠趙魏，寇至河南。建安中，又使右賢王去卑誘質呼廚泉，聽其部落散居六郡。咸熙之際，以一部太強，分為三率。泰始之初，又增為四。於是劉猛內叛，連結外虜。近者郝散之變，發於穀遠。今五部之眾，戶至數萬，人口之盛，過於西戎。然其天性驍勇，弓馬便利，倍於氐羌。若有不虞風塵之慮，則并州之域，可為寒心。</p><p>滎陽句驪本居遼東塞外，正始中，幽州刺史毋丘儉伐其叛者，徙其餘種。始徙之時，戶落百數，子孫孳息，今以千計，數世之後，必至殷熾。今百姓失職，猶或亡叛，犬馬肥充，則有噬齧，況於夷狄，能不為變！但顧其微弱勢力不陳耳。</p><p>夫為邦者，患不在貧而在不均，憂不在寡而在不安。以四海之廣，士庶之富，豈須夷虜在內，然後取足哉！此等皆可申諭發遣，還其本域，慰彼羇旅懷土之思，釋我華夏纖介之憂。惠此中國，以綏四方，德施永世，於計為長。</p><p>帝不能用。未及十年，而夷狄亂華，時服其深識。</p><h2 id=陶淵明>陶淵明<a hidden class=anchor aria-hidden=true href=#陶淵明>#</a></h2><h3 id=歸去來辭並序>歸去來辭並序<a hidden class=anchor aria-hidden=true href=#歸去來辭並序>#</a></h3><p>余家貧，耕植不足以自給。幼穉盈室，缾無儲粟。生生所資，未見其術。親故多勸余為長吏，脫然有懷，求之靡途。會有四方之事，諸侯以惠愛為德；家叔以余貧苦，遂見用於小邑。於時風波未靜，心憚遠役。彭澤去家百里，公田之利，足以為酒，故便求之。及少日，眷然有歸歟之情。何則？質性自然，非矯厲所得；饑凍雖切，違己交病。嘗從人事，皆口腹自役。於是悵然慷慨，深愧平生之志。猶望一稔，當斂裳宵逝。尋程氏妹喪於武昌，情在駿奔，自免去職。仲秋至冬，在官八十餘日。因事順心，命篇曰《歸去來兮》。乙巳歲十一月也。</p><p>歸去來兮，田園將蕪胡不歸？</p><p>既自以心為形役，奚惆悵而獨悲？</p><p>悟已往之不諫，知來者之可追。</p><p>實迷途其未遠，覺今是而昨非。</p><p>舟遙遙以輕颺，風飄飄而吹衣。</p><p>問征夫以前路，恨晨光之熹微。</p><p>乃瞻衡宇，載欣載奔。</p><p>僮僕歡迎，稚子候門。</p><p>三徑就荒，松菊猶存。</p><p>攜幼入室，有酒盈罇。</p><p>引壺觴以自酌，眄庭柯以怡顏。</p><p>倚南窗以寄傲，審容膝之易安。</p><p>園日涉以成趣，門雖設而常關。</p><p>策扶老以流憩，時矯首而遐觀。</p><p>雲無心以出岫，鳥倦飛而知還。</p><p>景翳翳以將入，撫孤松而盤桓。</p><p>歸去來兮，請息交以絕遊。</p><p>世與我而相違，復駕言兮焉求？</p><p>悅親戚之情話，樂琴書以消憂。</p><p>農人告余以春及，將有事于西疇。</p><p>或命巾車，或棹孤舟。</p><p>既窈窕以尋壑，亦崎嶇而經丘。</p><p>木欣欣以向榮，泉涓涓而始流。</p><p>善萬物之得時，感吾生之行休。</p><p>已矣乎！寓形宇內復幾時？</p><p>曷不委心任去留？</p><p>胡為乎遑遑欲何之？</p><p>富貴非吾願，帝鄉不可期。</p><p>懷良辰以孤往，或植杖而耘耔。</p><p>登東皋以舒嘯，臨清流而賦詩。</p><p>聊乘化以歸盡，樂乎天命復奚疑？</p></div><footer class=post-footer><ul class=post-tags><li><a href=https://rosefinch-midsummer.github.io/zh/tags/%E5%85%AD%E4%BB%A3/>六代</a></li></ul><nav class=paginav><a class=prev href=https://rosefinch-midsummer.github.io/zh/posts/wenxian/%E5%8F%A4%E6%96%87%E5%94%90%E4%BB%A3/><span class=title>« 上一頁</span><br><span>古文——唐代</span>
</a><a class=next href=https://rosefinch-midsummer.github.io/zh/posts/wenxian/%E5%8F%A4%E6%96%87%E6%BC%A2%E4%BB%A3/><span class=title>下一頁 »</span><br><span>古文——漢代</span></a></nav></footer><div><div class=pagination__title><span class=pagination__title-h style=font-size:20px>评论</span><br></div><div id=tcomment></div><script src=https://utteranc.es/client.js repo=Rosefinch-Midsummer/comments_of_blog issue-term=title theme=github-light crossorigin=anonymous async></script><script>document.getElementById("theme-toggle").addEventListener("click",()=>{const e=document.body.className.includes("dark")?"github-light":"photon-dark",t={type:"set-theme",theme:e},n=document.querySelector(".utterances-frame");n.contentWindow.postMessage(t,"https://utteranc.es")})</script></div></article></main><footer class=footer><span>&copy; 2025 <a href=https://rosefinch-midsummer.github.io/zh/>天漢帝國復興錄</a></span>
<span>Powered by
<a href=https://gohugo.io/ rel="noopener noreferrer" target=_blank>Hugo</a> &
<a href=https://github.com/adityatelange/hugo-PaperMod/ rel=noopener target=_blank>PaperMod</a></span><div class=busuanzi-footer><span id=busuanzi_container_site_pv>本站总访问量<span id=busuanzi_value_site_pv></span>次
</span><span id=busuanzi_container_site_uv>本站访客数<span id=busuanzi_value_site_uv></span>人次</span></div></footer><a href=#top aria-label="go to top" title="Go to Top (Alt + G)" class=top-link id=top-link accesskey=g><svg viewBox="0 0 12 6" fill="currentColor"><path d="M12 6H0l6-6z"/></svg>
</a><script>let menu=document.getElementById("menu");menu&&(menu.scrollLeft=localStorage.getItem("menu-scroll-position"),menu.onscroll=function(){localStorage.setItem("menu-scroll-position",menu.scrollLeft)}),document.querySelectorAll('a[href^="#"]').forEach(e=>{e.addEventListener("click",function(e){e.preventDefault();var t=this.getAttribute("href").substr(1);window.matchMedia("(prefers-reduced-motion: reduce)").matches?document.querySelector(`[id='${decodeURIComponent(t)}']`).scrollIntoView():document.querySelector(`[id='${decodeURIComponent(t)}']`).scrollIntoView({behavior:"smooth"}),t==="top"?history.replaceState(null,null," "):history.pushState(null,null,`#${t}`)})})</script><script>var mybutton=document.getElementById("top-link");window.onscroll=function(){document.body.scrollTop>800||document.documentElement.scrollTop>800?(mybutton.style.visibility="visible",mybutton.style.opacity="1"):(mybutton.style.visibility="hidden",mybutton.style.opacity="0")}</script><script>document.getElementById("theme-toggle").addEventListener("click",()=>{document.body.className.includes("dark")?(document.body.classList.remove("dark"),localStorage.setItem("pref-theme","light")):(document.body.classList.add("dark"),localStorage.setItem("pref-theme","dark"))})</script><script>document.querySelectorAll("pre > code").forEach(e=>{const n=e.parentNode.parentNode,t=document.createElement("button");t.classList.add("copy-code"),t.innerHTML="複製";function s(){t.innerHTML="已複製！",setTimeout(()=>{t.innerHTML="複製"},2e3)}t.addEventListener("click",t=>{if("clipboard"in navigator){navigator.clipboard.writeText(e.textContent),s();return}const n=document.createRange();n.selectNodeContents(e);const o=window.getSelection();o.removeAllRanges(),o.addRange(n);try{document.execCommand("copy"),s()}catch{}o.removeRange(n)}),n.classList.contains("highlight")?n.appendChild(t):n.parentNode.firstChild==n||(e.parentNode.parentNode.parentNode.parentNode.parentNode.nodeName=="TABLE"?e.parentNode.parentNode.parentNode.parentNode.parentNode.appendChild(t):e.parentNode.appendChild(t))})</script></body></html>