<!DOCTYPE html>
<html lang="zh" dir="auto">

<head><meta charset="utf-8">
<meta http-equiv="X-UA-Compatible" content="IE=edge">
<meta name="viewport" content="width=device-width, initial-scale=1, shrink-to-fit=no">
<meta name="robots" content="index, follow">
<title>古文——唐代 | 天漢帝國復興錄</title>
<meta name="keywords" content="唐代">
<meta name="description" content="魏徵
諫太宗十思疏
臣聞求木之長者，必固其根本；欲流之遠者，必浚其泉源；思國之安者，必積其德義。源不深而豈望流之遠？根不固而何求木之長？德不厚而思國之安，雖臣下愚，知其不可，而況於明哲乎？人君當神器之重，居域中之大，將崇極天之峻，永保無疆之休。不念於居安思危，戒貪以儉，德不處其厚，情不勝其欲，斯亦伐根以求木茂，塞源而欲流長者也。">
<meta name="author" content="RM">
<link rel="canonical" href="https://rosefinch-midsummer.github.io/zh/posts/wenxian/%E5%8F%A4%E6%96%87%E5%94%90%E4%BB%A3/">
<script async src="//busuanzi.ibruce.info/busuanzi/2.3/busuanzi.pure.mini.js"></script>
  <meta name="referrer" content="no-referrer-when-downgrade">
<link crossorigin="anonymous" href="/assets/css/stylesheet.2211ca3164be7830024f6aad2b3a2e520843a64f8f048445c3401c1249aa051d.css" integrity="sha256-IhHKMWS&#43;eDACT2qtKzouUghDpk&#43;PBIRFw0AcEkmqBR0=" rel="preload stylesheet" as="style">
<link rel="icon" href="https://rosefinch-midsummer.github.io/img/favicon.ico">
<link rel="icon" type="image/png" sizes="16x16" href="https://rosefinch-midsummer.github.io/img/favicon-16x16.png">
<link rel="icon" type="image/png" sizes="32x32" href="https://rosefinch-midsummer.github.io/img/favicon-32x32.png">
<link rel="apple-touch-icon" href="https://rosefinch-midsummer.github.io/img/apple-touch-icon.png">
<link rel="mask-icon" href="https://rosefinch-midsummer.github.io/img/android-chrome-192x192.png">
<meta name="theme-color" content="#2e2e33">
<meta name="msapplication-TileColor" content="#2e2e33">
<link rel="alternate" hreflang="zh" href="https://rosefinch-midsummer.github.io/zh/posts/wenxian/%E5%8F%A4%E6%96%87%E5%94%90%E4%BB%A3/">
<noscript>
    <style>
        #theme-toggle,
        .top-link {
            display: none;
        }

    </style>
    <style>
        @media (prefers-color-scheme: dark) {
            :root {
                --theme: rgb(29, 30, 32);
                --entry: rgb(46, 46, 51);
                --primary: rgb(218, 218, 219);
                --secondary: rgb(155, 156, 157);
                --tertiary: rgb(65, 66, 68);
                --content: rgb(196, 196, 197);
                --code-block-bg: rgb(46, 46, 51);
                --code-bg: rgb(55, 56, 62);
                --border: rgb(51, 51, 51);
            }

            .list {
                background: var(--theme);
            }

            .list:not(.dark)::-webkit-scrollbar-track {
                background: 0 0;
            }

            .list:not(.dark)::-webkit-scrollbar-thumb {
                border-color: var(--theme);
            }
        }

    </style>
</noscript>
<meta property="og:url" content="https://rosefinch-midsummer.github.io/zh/posts/wenxian/%E5%8F%A4%E6%96%87%E5%94%90%E4%BB%A3/">
  <meta property="og:site_name" content="天漢帝國復興錄">
  <meta property="og:title" content="古文——唐代">
  <meta property="og:description" content="魏徵 諫太宗十思疏 臣聞求木之長者，必固其根本；欲流之遠者，必浚其泉源；思國之安者，必積其德義。源不深而豈望流之遠？根不固而何求木之長？德不厚而思國之安，雖臣下愚，知其不可，而況於明哲乎？人君當神器之重，居域中之大，將崇極天之峻，永保無疆之休。不念於居安思危，戒貪以儉，德不處其厚，情不勝其欲，斯亦伐根以求木茂，塞源而欲流長者也。">
  <meta property="og:locale" content="zh">
  <meta property="og:type" content="article">
    <meta property="article:section" content="posts">
    <meta property="article:published_time" content="2023-05-02T18:34:28+08:00">
    <meta property="article:modified_time" content="2025-09-22T21:54:22+08:00">
    <meta property="article:tag" content="唐代">
<meta name="twitter:card" content="summary">
<meta name="twitter:title" content="古文——唐代">
<meta name="twitter:description" content="魏徵
諫太宗十思疏
臣聞求木之長者，必固其根本；欲流之遠者，必浚其泉源；思國之安者，必積其德義。源不深而豈望流之遠？根不固而何求木之長？德不厚而思國之安，雖臣下愚，知其不可，而況於明哲乎？人君當神器之重，居域中之大，將崇極天之峻，永保無疆之休。不念於居安思危，戒貪以儉，德不處其厚，情不勝其欲，斯亦伐根以求木茂，塞源而欲流長者也。">


<script type="application/ld+json">
{
  "@context": "https://schema.org",
  "@type": "BreadcrumbList",
  "itemListElement": [
    {
      "@type": "ListItem",
      "position":  1 ,
      "name": "📚文章",
      "item": "https://rosefinch-midsummer.github.io/zh/posts/"
    }, 
    {
      "@type": "ListItem",
      "position":  2 ,
      "name": "📚文獻",
      "item": "https://rosefinch-midsummer.github.io/zh/posts/wenxian/"
    }, 
    {
      "@type": "ListItem",
      "position":  3 ,
      "name": "古文——唐代",
      "item": "https://rosefinch-midsummer.github.io/zh/posts/wenxian/%E5%8F%A4%E6%96%87%E5%94%90%E4%BB%A3/"
    }
  ]
}
</script>
<script type="application/ld+json">
{
  "@context": "https://schema.org",
  "@type": "BlogPosting",
  "headline": "古文——唐代",
  "name": "古文——唐代",
  "description": "魏徵 諫太宗十思疏 臣聞求木之長者，必固其根本；欲流之遠者，必浚其泉源；思國之安者，必積其德義。源不深而豈望流之遠？根不固而何求木之長？德不厚而思國之安，雖臣下愚，知其不可，而況於明哲乎？人君當神器之重，居域中之大，將崇極天之峻，永保無疆之休。不念於居安思危，戒貪以儉，德不處其厚，情不勝其欲，斯亦伐根以求木茂，塞源而欲流長者也。\n",
  "keywords": [
    "唐代"
  ],
  "articleBody": "魏徵 諫太宗十思疏 臣聞求木之長者，必固其根本；欲流之遠者，必浚其泉源；思國之安者，必積其德義。源不深而豈望流之遠？根不固而何求木之長？德不厚而思國之安，雖臣下愚，知其不可，而況於明哲乎？人君當神器之重，居域中之大，將崇極天之峻，永保無疆之休。不念於居安思危，戒貪以儉，德不處其厚，情不勝其欲，斯亦伐根以求木茂，塞源而欲流長者也。\n凡百元首，承天景命，莫不殷憂而道著，功成而德衰。有善始者實繁，能克終者蓋寡，豈其取之易而守之難乎？昔取之而有餘，今守之而不足，何也？夫在殷憂，必竭誠以待下；既得志，則縱情以傲物。竭誠則胡越為一體，傲物則骨肉為行路。雖董之以嚴刑，震之以威怒，終茍免而不懷仁，貌恭而不心服。怨不在大，可畏惟人。載舟覆舟，所宜深慎，奔車朽索，其可忽乎！\n君人者，誠能見可欲，則思知足以自戒；將有所作，則思知止以安人；念高危，則思謙沖而自牧；懼滿溢，則思江海下百川；樂磐遊，則思三驅以為度；恐懈怠，則思慎始而敬終；慮壅蔽，則思虛心以納下；想讒邪，則思正身以黜惡；恩所加，則思無因喜以謬賞，罰所及，則思無因怒而濫刑。總此十思，弘茲九德，簡能而任之，擇善而從之；則智者盡其謀，勇者竭其力，仁者播其惠，信者效其忠。文武爭馳，君臣無事，可以盡豫遊之樂，可以養松喬之壽，鳴琴垂拱，不言而化。何必勞神苦思，代下司職，役聰明之耳目，虧無為之大道哉？\n王勃　秋日登洪府滕王閣餞別序 豫章故郡，洪都新府。星分翼軫，地接衡廬。襟三江而帶五湖，控蠻荊而引甌越。物華天寶，龍光射牛斗之墟；人傑地靈，徐孺下陳蕃之榻。雄州霧列，俊彩星馳。臺隍枕夷夏之交，賓主盡東南之美。都督閻公之雅望，棨戟遙臨；宇文新州之懿範，襜帷暫駐。十旬休暇，勝友如雲。千里逢迎，高朋滿座。騰蛟起鳳，孟學士之詞宗；紫電青霜，王將軍之武庫。家君作宰，路出名區。童子何知？躬逢勝餞。\n時維九月，序屬三秋。潦水盡而寒潭清，煙光凝而暮山紫。儼驂騑於上路，訪風景於崇阿。臨帝子之長洲，得仙人之舊館。層臺聳翠，上出重霄；飛閣流丹，下臨無地。鶴汀鳧渚，窮島嶼之縈廻；桂殿蘭宮，即岡巒之體勢。\n披繡闥，俯雕甍。山原曠其盈視，川澤紆其駭矚。閭閻撲地，鐘鳴鼎食之家；舸艦迷津，青雀黃龍之舳。雲銷雨霽，彩徹區明。落霞與孤鶩齊飛[3]，秋水共長天一色。漁舟唱晚，響窮彭蠡之濱；雁陣驚寒，聲斷衡陽之浦。\n遙襟甫暢，逸興遄飛。爽籟發而清風生，纖歌凝而白雲遏。睢園綠竹，氣凌彭澤之樽；鄴水朱華，光照臨川之筆。四美具，二難并。窮睇眄於中天，極娛遊於暇日。天高地迥，覺宇宙之無窮；興盡悲來，識盈虛之有數。望長安於日下，目吳會於雲間。地勢極而南溟深，天柱高而北辰遠。關山難越，誰悲失路之人；萍水相逢，盡是他鄉之客。懷帝閽而不見，奉宣室以何年？\n嗟乎！時運不齊，命途多舛。馮唐易老，李廣難封。屈賈誼於長沙，非無聖主；竄梁鴻於海曲，豈乏明時？所賴君子安貧，達人知命。老當益壯，寧移白首之心；窮且益堅，不墜青雲之志。酌貪泉而覺爽，處涸轍以猶懽。北海雖賒，扶搖可接；東隅已逝，桑榆非晚。孟嘗高潔，空餘報國之心；阮籍猖狂，豈效窮途之哭？\n勃，三尺微命，一介書生，無路請纓，等終軍之弱冠；有懷投筆，慕宗慤之長風。捨簪笏於百齡，奉晨昏於萬里。非謝家之寶樹，接孟氏之芳鄰。他日趨庭，叨陪鯉對；今茲捧袂，喜托龍門。楊意不逢，撫凌雲而自惜；鍾期既遇，奏流水以何慚？\n嗚呼！勝地不常，盛筵難再。蘭亭已矣，梓澤丘墟。臨別贈言，幸承恩於偉餞；登高作賦，是所望於群公。敢竭鄙誠，恭疏短引。一言均賦，四韻俱成。請灑潘江，各傾陸海云爾。\n滕王高閣臨江渚，佩玉鳴鸞罷歌舞。 畫棟朝飛南浦雲，珠簾暮捲西山雨。 閒雲潭影日悠悠，物換星移幾度秋。 閣中帝子今何在？檻外長江空自流！\n",
  "wordCount" : "1511",
  "inLanguage": "zh",
  "datePublished": "2023-05-02T18:34:28+08:00",
  "dateModified": "2025-09-22T21:54:22+08:00",
  "author":{
    "@type": "Person",
    "name": "RM"
  },
  "mainEntityOfPage": {
    "@type": "WebPage",
    "@id": "https://rosefinch-midsummer.github.io/zh/posts/wenxian/%E5%8F%A4%E6%96%87%E5%94%90%E4%BB%A3/"
  },
  "publisher": {
    "@type": "Organization",
    "name": "天漢帝國復興錄",
    "logo": {
      "@type": "ImageObject",
      "url": "https://rosefinch-midsummer.github.io/img/favicon.ico"
    }
  }
}
</script>
</head>

<body class="" id="top">
<script>
    if (localStorage.getItem("pref-theme") === "dark") {
        document.body.classList.add('dark');
    } else if (localStorage.getItem("pref-theme") === "light") {
        document.body.classList.remove('dark')
    } else if (window.matchMedia('(prefers-color-scheme: dark)').matches) {
        document.body.classList.add('dark');
    }

</script>

<header class="header">
    <nav class="nav">
        <div class="logo">
            <a href="https://rosefinch-midsummer.github.io/zh/" accesskey="h" title="天漢帝國復興錄 (Alt + H)">天漢帝國復興錄</a>
            <div class="logo-switches">
                <button id="theme-toggle" accesskey="t" title="(Alt + T)" aria-label="Toggle theme">
                    <svg id="moon" xmlns="http://www.w3.org/2000/svg" width="24" height="18" viewBox="0 0 24 24"
                        fill="none" stroke="currentColor" stroke-width="2" stroke-linecap="round"
                        stroke-linejoin="round">
                        <path d="M21 12.79A9 9 0 1 1 11.21 3 7 7 0 0 0 21 12.79z"></path>
                    </svg>
                    <svg id="sun" xmlns="http://www.w3.org/2000/svg" width="24" height="18" viewBox="0 0 24 24"
                        fill="none" stroke="currentColor" stroke-width="2" stroke-linecap="round"
                        stroke-linejoin="round">
                        <circle cx="12" cy="12" r="5"></circle>
                        <line x1="12" y1="1" x2="12" y2="3"></line>
                        <line x1="12" y1="21" x2="12" y2="23"></line>
                        <line x1="4.22" y1="4.22" x2="5.64" y2="5.64"></line>
                        <line x1="18.36" y1="18.36" x2="19.78" y2="19.78"></line>
                        <line x1="1" y1="12" x2="3" y2="12"></line>
                        <line x1="21" y1="12" x2="23" y2="12"></line>
                        <line x1="4.22" y1="19.78" x2="5.64" y2="18.36"></line>
                        <line x1="18.36" y1="5.64" x2="19.78" y2="4.22"></line>
                    </svg>
                </button>
            </div>
        </div>
        <ul id="menu">
            <li>
                <a href="https://rosefinch-midsummer.github.io/zh/" title="🏠主頁">
                    <span>🏠主頁</span>
                </a>
            </li>
            <li>
                <a href="https://rosefinch-midsummer.github.io/zh/posts" title="📚文章">
                    <span>📚文章</span>
                </a>
            </li>
            <li>
                <a href="https://rosefinch-midsummer.github.io/zh/search" title="🔍搜索 (Alt &#43; /)" accesskey=/>
                    <span>🔍搜索</span>
                </a>
            </li>
            <li>
                <a href="https://rosefinch-midsummer.github.io/zh/archives" title="⏱時間軸">
                    <span>⏱時間軸</span>
                </a>
            </li>
            <li>
                <a href="https://rosefinch-midsummer.github.io/zh/categories" title="🧩分類">
                    <span>🧩分類</span>
                </a>
            </li>
            <li>
                <a href="https://rosefinch-midsummer.github.io/zh/tags" title="🔖標簽">
                    <span>🔖標簽</span>
                </a>
            </li>
            <li>
                <a href="https://rosefinch-midsummer.github.io/zh/about" title="🙋🏻‍♂️關于">
                    <span>🙋🏻‍♂️關于</span>
                </a>
            </li>
        </ul>
    </nav>
</header>
<main class="main">

<article class="post-single">
  <header class="post-header">
    <div class="breadcrumbs"><a href="https://rosefinch-midsummer.github.io/zh/">首頁</a>&nbsp;»&nbsp;<a href="https://rosefinch-midsummer.github.io/zh/posts/">📚文章</a>&nbsp;»&nbsp;<a href="https://rosefinch-midsummer.github.io/zh/posts/wenxian/">📚文獻</a></div>
    <h1 class="post-title">
      古文——唐代
    </h1>
    <div class="post-meta">
    创建: 2023-05-02 |
    更新: 2025-09-22 |
    字数: 1511字 |
    时长: 4分钟 |
    RM


</div>
   
<div  class="meta-item">&nbsp·&nbsp
  <span id="busuanzi_container_page_pv">本文阅读量<span id="busuanzi_value_page_pv"></span>次</span>
</div>


  </header> <div class="toc">
    <details  open>
        <summary accesskey="c" title="(Alt + C)">
            <span class="details">目錄</span>
        </summary>

        <div class="inner"><ul>
                <li>
                    <a href="#%e9%ad%8f%e5%be%b5" aria-label="魏徵">魏徵</a><ul>
                        
                <li>
                    <a href="#%e8%ab%ab%e5%a4%aa%e5%ae%97%e5%8d%81%e6%80%9d%e7%96%8f" aria-label="諫太宗十思疏">諫太宗十思疏</a></li></ul>
                </li>
                <li>
                    <a href="#%e7%8e%8b%e5%8b%83" aria-label="王勃　">王勃　</a><ul>
                        
                <li>
                    <a href="#%e7%a7%8b%e6%97%a5%e7%99%bb%e6%b4%aa%e5%ba%9c%e6%bb%95%e7%8e%8b%e9%96%a3%e9%a4%9e%e5%88%a5%e5%ba%8f" aria-label="秋日登洪府滕王閣餞別序">秋日登洪府滕王閣餞別序</a>
                </li>
            </ul>
            </li>
            </ul>
        </div>
    </details>
</div>

  <div class="post-content"><h2 id="魏徵">魏徵<a hidden class="anchor" aria-hidden="true" href="#魏徵">#</a></h2>
<h3 id="諫太宗十思疏"><strong>諫太宗十思疏</strong><a hidden class="anchor" aria-hidden="true" href="#諫太宗十思疏">#</a></h3>
<p>臣聞求木之長者，必固其根本；欲流之遠者，必浚其泉源；思國之安者，必積其德義。源不深而豈望流之遠？根不固而何求木之長？德不厚而思國之安，雖臣下愚，知其不可，而況於明哲乎？人君當神器之重，居域中之大，將崇極天之峻，永保無疆之休。不念於居安思危，戒貪以儉，德不處其厚，情不勝其欲，斯亦伐根以求木茂，塞源而欲流長者也。</p>
<p>凡百元首，承天景命，莫不殷憂而道著，功成而德衰。有善始者實繁，能克終者蓋寡，豈其取之易而守之難乎？昔取之而有餘，今守之而不足，何也？夫在殷憂，必竭誠以待下；既得志，則縱情以傲物。竭誠則胡越為一體，傲物則骨肉為行路。雖董之以嚴刑，震之以威怒，終茍免而不懷仁，貌恭而不心服。怨不在大，可畏惟人。載舟覆舟，所宜深慎，奔車朽索，其可忽乎！</p>
<p>君人者，誠能見可欲，則思知足以自戒；將有所作，則思知止以安人；念高危，則思謙沖而自牧；懼滿溢，則思江海下百川；樂磐遊，則思三驅以為度；恐懈怠，則思慎始而敬終；慮壅蔽，則思虛心以納下；想讒邪，則思正身以黜惡；恩所加，則思無因喜以謬賞，罰所及，則思無因怒而濫刑。總此十思，弘茲九德，簡能而任之，擇善而從之；則智者盡其謀，勇者竭其力，仁者播其惠，信者效其忠。文武爭馳，君臣無事，可以盡豫遊之樂，可以養松喬之壽，鳴琴垂拱，不言而化。何必勞神苦思，代下司職，役聰明之耳目，虧無為之大道哉？</p>
<h2 id="王勃">王勃　<a hidden class="anchor" aria-hidden="true" href="#王勃">#</a></h2>
<h3 id="秋日登洪府滕王閣餞別序">秋日登洪府滕王閣餞別序<a hidden class="anchor" aria-hidden="true" href="#秋日登洪府滕王閣餞別序">#</a></h3>
<p>豫章故郡，洪都新府。星分翼軫，地接衡廬。襟三江而帶五湖，控蠻荊而引甌越。物華天寶，龍光射牛斗之墟；人傑地靈，徐孺下陳蕃之榻。雄州霧列，俊彩星馳。臺隍枕夷夏之交，賓主盡東南之美。都督閻公之雅望，棨戟遙臨；宇文新州之懿範，襜帷暫駐。十旬休暇，勝友如雲。千里逢迎，高朋滿座。騰蛟起鳳，孟學士之詞宗；紫電青霜，王將軍之武庫。家君作宰，路出名區。童子何知？躬逢勝餞。</p>
<p>時維九月，序屬三秋。潦水盡而寒潭清，煙光凝而暮山紫。儼驂騑於上路，訪風景於崇阿。臨帝子之長洲，得仙人之舊館。層臺聳翠，上出重霄；飛閣流丹，下臨無地。鶴汀鳧渚，窮島嶼之縈廻；桂殿蘭宮，即岡巒之體勢。</p>
<p>披繡闥，俯雕甍。山原曠其盈視，川澤紆其駭矚。閭閻撲地，鐘鳴鼎食之家；舸艦迷津，青雀黃龍之舳。雲銷雨霽，彩徹區明。落霞與孤鶩齊飛[3]，秋水共長天一色。漁舟唱晚，響窮彭蠡之濱；雁陣驚寒，聲斷衡陽之浦。</p>
<p>遙襟甫暢，逸興遄飛。爽籟發而清風生，纖歌凝而白雲遏。睢園綠竹，氣凌彭澤之樽；鄴水朱華，光照臨川之筆。四美具，二難并。窮睇眄於中天，極娛遊於暇日。天高地迥，覺宇宙之無窮；興盡悲來，識盈虛之有數。望長安於日下，目吳會於雲間。地勢極而南溟深，天柱高而北辰遠。關山難越，誰悲失路之人；萍水相逢，盡是他鄉之客。懷帝閽而不見，奉宣室以何年？</p>
<p>嗟乎！時運不齊，命途多舛。馮唐易老，李廣難封。屈賈誼於長沙，非無聖主；竄梁鴻於海曲，豈乏明時？所賴君子安貧，達人知命。老當益壯，寧移白首之心；窮且益堅，不墜青雲之志。酌貪泉而覺爽，處涸轍以猶懽。北海雖賒，扶搖可接；東隅已逝，桑榆非晚。孟嘗高潔，空餘報國之心；阮籍猖狂，豈效窮途之哭？</p>
<p>勃，三尺微命，一介書生，無路請纓，等終軍之弱冠；有懷投筆，慕宗慤之長風。捨簪笏於百齡，奉晨昏於萬里。非謝家之寶樹，接孟氏之芳鄰。他日趨庭，叨陪鯉對；今茲捧袂，喜托龍門。楊意不逢，撫凌雲而自惜；鍾期既遇，奏流水以何慚？</p>
<p>嗚呼！勝地不常，盛筵難再。蘭亭已矣，梓澤丘墟。臨別贈言，幸承恩於偉餞；登高作賦，是所望於群公。敢竭鄙誠，恭疏短引。一言均賦，四韻俱成。請灑潘江，各傾陸海云爾。</p>
<p>滕王高閣臨江渚，佩玉鳴鸞罷歌舞。
畫棟朝飛南浦雲，珠簾暮捲西山雨。
閒雲潭影日悠悠，物換星移幾度秋。
閣中帝子今何在？檻外長江空自流！</p>


  </div>

  <footer class="post-footer">
    <ul class="post-tags">
      <li><a href="https://rosefinch-midsummer.github.io/zh/tags/%E5%94%90%E4%BB%A3/">唐代</a></li>
    </ul>
<nav class="paginav">
  <a class="prev" href="https://rosefinch-midsummer.github.io/zh/posts/wenxian/%E5%8F%A4%E6%96%87%E6%98%8E%E4%BB%A3/">
    <span class="title">« 上一頁</span>
    <br>
    <span>古文——明代</span>
  </a>
  <a class="next" href="https://rosefinch-midsummer.github.io/zh/posts/wenxian/%E5%8F%A4%E6%96%87%E5%85%AD%E4%BB%A3/">
    <span class="title">下一頁 »</span>
    <br>
    <span>古文——六代</span>
  </a>
</nav>

  </footer>
<div>    
    <div class="pagination__title">
        <span class="pagination__title-h" style="font-size: 20px;">评论</span>
        <br/>
    </div>
    <div id="tcomment"></div>
    <script src="https://utteranc.es/client.js"
            repo="Rosefinch-Midsummer/comments_of_blog" 
            issue-term="title"
            theme="github-light"
            crossorigin="anonymous"
            async>
    </script>
    <script>
        document.getElementById("theme-toggle").addEventListener("click", () => {
            const theme = document.body.className.includes("dark")
            ? "github-light"
            : "photon-dark";
            const message = {
            type: "set-theme",
            theme: theme,
            };
            const utteranc = document.querySelector(".utterances-frame");
            utteranc.contentWindow.postMessage(message, "https://utteranc.es");
        });
    </script>
</div>






</article>
    </main>
    
<footer class="footer">
    <span>&copy; 2025 <a href="https://rosefinch-midsummer.github.io/zh/">天漢帝國復興錄</a></span>
    <span>
        Powered by
        <a href="https://gohugo.io/" rel="noopener noreferrer" target="_blank">Hugo</a> &
        <a href="https://github.com/adityatelange/hugo-PaperMod/" rel="noopener" target="_blank">PaperMod</a>
    </span>
  
<div class="busuanzi-footer">
  <span id="busuanzi_container_site_pv">
    本站总访问量<span id="busuanzi_value_site_pv"></span>次
  </span>
  <span id="busuanzi_container_site_uv">
    本站访客数<span id="busuanzi_value_site_uv"></span>人次
  </span>
</div></footer>
<a href="#top" aria-label="go to top" title="Go to Top (Alt + G)" class="top-link" id="top-link" accesskey="g">
    <svg xmlns="http://www.w3.org/2000/svg" viewBox="0 0 12 6" fill="currentColor">
        <path d="M12 6H0l6-6z" />
    </svg>
</a>

<script>
    let menu = document.getElementById('menu')
    if (menu) {
        menu.scrollLeft = localStorage.getItem("menu-scroll-position");
        menu.onscroll = function () {
            localStorage.setItem("menu-scroll-position", menu.scrollLeft);
        }
    }

    document.querySelectorAll('a[href^="#"]').forEach(anchor => {
        anchor.addEventListener("click", function (e) {
            e.preventDefault();
            var id = this.getAttribute("href").substr(1);
            if (!window.matchMedia('(prefers-reduced-motion: reduce)').matches) {
                document.querySelector(`[id='${decodeURIComponent(id)}']`).scrollIntoView({
                    behavior: "smooth"
                });
            } else {
                document.querySelector(`[id='${decodeURIComponent(id)}']`).scrollIntoView();
            }
            if (id === "top") {
                history.replaceState(null, null, " ");
            } else {
                history.pushState(null, null, `#${id}`);
            }
        });
    });

</script>
<script>
    var mybutton = document.getElementById("top-link");
    window.onscroll = function () {
        if (document.body.scrollTop > 800 || document.documentElement.scrollTop > 800) {
            mybutton.style.visibility = "visible";
            mybutton.style.opacity = "1";
        } else {
            mybutton.style.visibility = "hidden";
            mybutton.style.opacity = "0";
        }
    };

</script>
<script>
    document.getElementById("theme-toggle").addEventListener("click", () => {
        if (document.body.className.includes("dark")) {
            document.body.classList.remove('dark');
            localStorage.setItem("pref-theme", 'light');
        } else {
            document.body.classList.add('dark');
            localStorage.setItem("pref-theme", 'dark');
        }
    })

</script>
<script>
    document.querySelectorAll('pre > code').forEach((codeblock) => {
        const container = codeblock.parentNode.parentNode;

        const copybutton = document.createElement('button');
        copybutton.classList.add('copy-code');
        copybutton.innerHTML = '複製';

        function copyingDone() {
            copybutton.innerHTML = '已複製！';
            setTimeout(() => {
                copybutton.innerHTML = '複製';
            }, 2000);
        }

        copybutton.addEventListener('click', (cb) => {
            if ('clipboard' in navigator) {
                navigator.clipboard.writeText(codeblock.textContent);
                copyingDone();
                return;
            }

            const range = document.createRange();
            range.selectNodeContents(codeblock);
            const selection = window.getSelection();
            selection.removeAllRanges();
            selection.addRange(range);
            try {
                document.execCommand('copy');
                copyingDone();
            } catch (e) { };
            selection.removeRange(range);
        });

        if (container.classList.contains("highlight")) {
            container.appendChild(copybutton);
        } else if (container.parentNode.firstChild == container) {
            
        } else if (codeblock.parentNode.parentNode.parentNode.parentNode.parentNode.nodeName == "TABLE") {
            
            codeblock.parentNode.parentNode.parentNode.parentNode.parentNode.appendChild(copybutton);
        } else {
            
            codeblock.parentNode.appendChild(copybutton);
        }
    });
</script>




</body>

</html>
