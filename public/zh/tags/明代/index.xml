<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/">
  <channel>
    <title>明代 on 天漢帝國復興錄</title>
    <link>https://rosefinch-midsummer.github.io/zh/tags/%E6%98%8E%E4%BB%A3/</link>
    <description>Recent content in 明代 on 天漢帝國復興錄</description>
    <generator>Hugo -- 0.149.1</generator>
    <language>zh</language>
    <lastBuildDate>Mon, 22 Sep 2025 21:54:22 +0800</lastBuildDate>
    <atom:link href="https://rosefinch-midsummer.github.io/zh/tags/%E6%98%8E%E4%BB%A3/index.xml" rel="self" type="application/rss+xml" />
    <item>
      <title>古文——明代</title>
      <link>https://rosefinch-midsummer.github.io/zh/posts/wenxian/%E5%8F%A4%E6%96%87%E6%98%8E%E4%BB%A3/</link>
      <pubDate>Tue, 02 May 2023 18:34:29 +0800</pubDate>
      <guid>https://rosefinch-midsummer.github.io/zh/posts/wenxian/%E5%8F%A4%E6%96%87%E6%98%8E%E4%BB%A3/</guid>
      <description>&lt;h2 id=&#34;丘濬&#34;&gt;丘濬&lt;/h2&gt;
&lt;h3 id=&#34;世史正綱序&#34;&gt;世史正綱序&lt;/h3&gt;
&lt;p&gt;有华夏纯全之世，汉唐是也。有华夏割据之世，三国是也。有华夷分裂之世，南北朝及宋南渡是也，有华夷混乱之世，东晋及五代是也。若夫胡元之入主中国，则又为夷狄纯全之世焉。噫！世道至此，坏乱极矣……窃原天地之理，惟圣贤之意，以严万世夷夏之防……洪武元年春正月，太祖即皇帝位，复中国之统。自有天地以来，中国未尝一日而无统也。虽五胡乱华，而晋祚犹存；辽金僭号，而宋系不断。未有中国之统尽绝，而皆夷狄之归，如元之世者也。三纲既沦，九法亦斁，天地于是乎易位，日月于是乎晦冥，阴浊用事，迟迟至于九十三年之久！中国之人，渐染其俗，日与之化，身其氏名，口其言语，家其伦类，忘其身之为华，十室而八九矣。不有圣君者出，乘天心之所厌，驱其类而荡涤之，中国尚得为中国乎哉？中国不得为中国，则凡天之所覆者，皆腥膻侏儒之类，狞恶鸷悍之徒。 斯世斯民，无复所谓衣冠礼乐仁义道德者矣。由是观之，则我圣祖有功于生民，有功于天地，有功于历代帝王万万矣。夫有非常之功，必享非常之报。先儒谓汉高祖有除秦之功，享国四百馀年。唐太宗有平隋之 功，享国三百余年。噫！秦、隋之乱，祸及民身而已，而吾中国所谓纲常伦理者，固自若也。有元之世，所谓纲常伦理盖荡然无余矣。天生我圣祖，付以世道之责，恢复二帝、三王既沦之境土，修明三纲五典既坠之彝伦。中国之统既失而复得，阳明用而天理昭著，贤哲登庸。万方之广， 四海之大，一旦皆为雍熙泰和之世。国号大明，岂不名符其实也哉！&lt;/p&gt;</description>
    </item>
  </channel>
</rss>
